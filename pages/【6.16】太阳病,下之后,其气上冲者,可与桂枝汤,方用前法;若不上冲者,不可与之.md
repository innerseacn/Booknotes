tags:: 伤寒论/卷六，太阳病，泻下法，气上冲，桂枝汤
alias::

- 其气上冲者：误使用[[泻下法]]之后，元气还在，还能往上冲（表现为[[脉浮]]），此时可以用[[桂枝汤]]及其服用方法
- 根据注解，误用[[下法]]之后,会有4种情况：
	- [[里实]]者,邪陷则为结胸,[[大陷胸汤]]证
	  logseq.order-list-type:: number
	- [[里虚]]者,邪陷则为下利,[[桂枝人参汤]]证
	  logseq.order-list-type:: number
	- [[胸实]]者,邪陷则为胸中痞硬,气上冲咽喉不得息,[[瓜蒂散]]证也
	  logseq.order-list-type:: number
	- [[胸虚]]邪陷于胸,故但为气上冲,可与[[桂枝汤]]
	  logseq.order-list-type:: number
- ### 名家注解
	- [[柯琴]]《[[伤寒论注]]》:气上冲者,阳气有余也。故外虽不解,亦不内陷,仍与[[桂枝汤]]汗之上冲者因而外解矣。用前法是啜稀热粥法,与后文依前法、如前法同。若谓汤中加下药,大谬。
	- [[尤怡]]《[[伤寒贯珠集]]》:病在太阳,而反下之,正气遂虚,邪气则陷。乃其气反上冲者,阳邪被抑而复扬,仍欲出而之表也,故可与[[桂枝汤]],从阳引而去之,因其轻而扬之之意也。用前法者,即啜热稀粥,以助药力之法。盖欲以救被伤之气,而引欲出之邪耳。若不上冲者,邪已内陷,不复外攻,当随脉证而调其内,不可更以桂枝攻其表也。
	- [[郑钦安]]《[[伤寒恒论]]》:应外解之病,而误下之,脉浮邪仍在表者,俱可以[[桂枝汤]],若因下而病现上冲,此间须宜详察。盖以为上冲者,病邪邪欲外,故仍以桂枝汤,不冲者,邪不外出,故不可与。谓上而脉浮可与桂枝汤,==上冲而脉不浮不可与==。然上冲之候,多因误下伤及胸中之阳,不能镇纳下焦浊阴之气,以致上冲者极多,法宜收纳温固,又非桂枝所能也,学者务于病情脉息声音动静有神无神处求之,则得其要矣。（不是所有的上冲的都能用桂枝汤,因为有些上冲,不是免疫力还在的表现,而是阴邪趁机叛乱了）
	- [[吴谦]]《[[医宗金釜]]》:太阳病,表未解而下之,里实者,邪陷则为结胸,[[大陷胸汤]]证也;里虚者,邪陷则为下利,[[桂枝人参汤]]证也。胸实者,邪陷则为胸中痞硬,气上冲咽喉不得息,[[瓜蒂散]]证也。今胸虚邪陷于胸,故但为气上冲,是表尚未罢,然无壅满不得息痞硬之证,故不可吐下,仍当解表,可与[[桂枝汤]],如法汗之。使陷胸之邪,不受外束,胸中之气,得以四达,自不致内壅而上冲矣。若不上冲者不可与也。
	- 曹颖甫《伤寒发微》:太阳之病,本无当下之理,一经误下,则变证百出,魄汗未尽,挟表寒内陷,则利遂不止而病寒湿,此宜用四逆理中者也。挟标阳内陷,则转为协热利,此宜用大承气者也。若标阳并寒水因误下而停蓄隔上,则为大小结胸,此宜大陷胸汤、小陷胸汤者也。若表寒因之而留滞,心下则结而成痞,此宜用泻心汤者也。又其甚者,寒湿太重,一下而成无阳之脏结,是又在不可攻之例矣。是故一经下陷,而气不还者,则气不上冲;下陷而有所留滞,则气亦不上冲,所以不得与桂枝汤者,为其已成坏病也。惟其虽经误下而气仍欲出表,不甚则为微喘,桂枝汤加厚朴杏子主之;甚则利不止而脉促,葛根汤主之。要其为气上冲则一也。盖仲师虽言可与桂枝汤,一于本方加厚朴、杏仁,一于本方加麻黄、葛根,固未尝不可随证变通耳。